4 ,

<mxxv ‘aaz

At non solum viva voce praecipiens et monens iuvenum animos fingere et formare inde
ab ineunte aetate studiose et summo cum {ructu enisus es, sed, qua es doctrina, scriptis etiam
studiosae iuventuti viam aperuisti, qua incedentes linguae latinae leges Romanosque scriptores
melius intelligerent. ltaque quum in omnium iere mortalium communi sensu innatum quasi
sit, ut publica quadani laetitia illos dies concelebrandos esse duxerint, quibus animos grata
subeat recordatio eorum, quae viride republica bene meriti per longum annorum spatium prae-
clare gesserunt, omnis Brunsvigiae civitas gratis animis hodiernum diem celebrat festum, et
sibi gratulatur et Tim. cui singularis summi numinis favor huius diei laetitiam concessit.
Quodsi hodie coniux fidissima, si filii filiaeque ieliceS. generi et nepotes ἸῚΙΙ carissimi, Deo
gratias agenteS, ‘re salvere iubent, si collegae spectatissimi, si discipuli, cum qui nunc sunt,
tum qui ante fuerunt, vota ierunt pia, si amici dulcissimi eorumque multi, qui Te colunt,
diligunt, reverentur, laetantes Te adeuntz non miraberiS, Te nos quoque habere laetitiae testes,
qui sincerum in Te amorem et venerationem· significare velimus· Nam ex quo tempore nobis
contigit, ut Te. Vir meritissime, nostrae congregationis. quae Oscherslebiae de rebus scho-
lasticis disputandi caussa bis quotannis conventus suos agit, socium, saepe etiam praesidem
moderatoremque solertissimum et prudentissimum haberemus, artiore nos Tecum coniuncti
sumus et officiorum et voluntatum vinculo ita, ut quem ante hanc necessitudinem coleremus,
diligere tunc atque amare inciperemus. Persuade igitur '1¹ibi, Vir praestantissime, nos quoque
ea, qua par est, pietate beneficia in Te a Deo Ο. Μ. collata gratis mentibus prosequi, neque
desinere precari a Numine supremo, ut Tibi det viridem et vegetam senectutem, diuque Te
conservet scholae ornamentum, iuventuti pietatis et honestatis exemplum, conventui nostro prae-
sidium et decus. Certe iam multi eorum, qui optime de congregatione nostra meriti sunt, vita
cesserunt. Occidit egregium Groteiendi sidus, gymnasii Hanoverani directoris, occidit Petrtus
Brunsvicensis, doctrina insignis eximia, occiderunt Schaubius et Wendtius‚ provinciae nostrae
consiliarii scholastici humanissimi et eruditissimi, occidit Fr. Kallenbachius Wernigerodanus,
candida anima, abierunt alii probi et. docti viri propter locorum nimiam distantiam. Qua de
caussa ut Tu, Vir venerande, pergas favore Tuo atque praesidio ornare nostros conventus
enixe precamur, quo Tua doctrina, gravitate, temperantia, probataque in rebus scholasticis
experientia longum in aevum fruamur.

His igitur praemissis, Vir humanissime, quae pro officii nostri rationibus ad animum
Tibi gratissimum testificandum nomine et auctoritate amicorum, qui ad me hanc perhonorificatn
scribendi provinciam detulerunt, disserui, reliquum est, ut ex veteri consuetudine institutoque
maiorum disputatiunculam quandam attexam. Cuius argumentum quaerenti venit in mentem
et manus editio Tua Horatii Satirarum et Epistolarum quarta, quam nuper dono a Te accep-
tam magno cum fructu et voluptate perlustravi. Constat enim inter omnes, quantum studii in
Horatii Sermonibus assidue legendis, castigandiS, explanandis posueris, quantumque summae
Tuae diligentiae, Horatio impensae, debeamus. Quamquam autem hos sermones ita com-
mentatus es, ut quaecunque ad summum, quo poeta Venusinus excellit, artificium perspicien—
⁷ dum, ad occultam saepe prudentiam detegendam, et ad omnem omnino orationis elegentiam
venustatemque cognoscendam pertinent, plene exhausisse videaris, tamen restant loci haud pauci,

mamm-Q‚Q. . a ⁴

